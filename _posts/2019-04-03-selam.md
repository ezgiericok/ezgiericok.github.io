---
layout: post
title:  "Selam!"
author: ezgi
categories: 
image: assets/images/home.jpg
tags: 
---



Bugün "sevgili eşim" Ozan'a dedim ki: "Ya bilgisayara yükleyebileceğim, günlük gibi yazı yazabileceğim bir uygulama var mı acaba?"

Ben her zaman kalem kağıdı olan ve bir şeyler yazmak istiyorsam deftere yazmaya çalışan birisiyim. Ozan da tam tersi! Her zaman beni teknolojinin nimetleriyle buluşturmaya çalıştı ama olmadı. Fakar artık çok yorulduğum için defteri elime alıp uzun uzun yazı yazmak zor geliyor. Her şeye zaman buluyorum da buna bulamıyorum sanki. Ben Ozan'a bu soruyu sorunca tabi hemen neden blog yazmadığımı bininci defa sordu. Ara ara bu konuda benim üstüme gelmeye bayılır çünkü. Daha önce blog yazayım diye girişimleri olmuştu, o zamanlar gösterdiği yerden bakmamı istedi ama bakmadım. Ben bu konudan bahsettiğimi unutup hayatıma devam edecektim ki yanına çağırıp benim için açtığı sayfayı gösterdi. En başta tırnak içine yazdığım sevgili eşim kısmını burada değiştirip "sinsi" demek istiyorum kendisine.

Az önce de "Hadi bir yazı yaz da sana nasıl yükleneceğini göstereyim." dedi. Yine hemen yapmayı düşünmedim tabi ama baktım sürekli soruyor en iyisi yazayım dedim. Yoksa susmayacak biliyorum. Bunların hepsi 3-4 saat içinde gerçekleşti. Ben de ilk bu anı yazmak istedim.

İşte her şey böyle başladı. 


